---
layout: page
title: Historie
tagline: Taekwon-Do
menu : taekwon-do
permalink: /
---
{% include JB/setup %}


**Vznik a okolnosti:**

Zakladatelem dnešní podoby Taekwon-Do ITF je gen. Choi Hong Hi. Oficiální
datum založení a přijetí názvu Taekwon-Do je 11. 4. 1955. Taekwon-Do vzniklo
použitím a rozvinutím prvků starověkého korejského bojového umění Taek Kyon a
Karate, které generál Choi studoval za svého pobytu v Japonsku. Někdy se
také uvádí korejské bojové umění Sobagi (umění rukou). Generál Choi rozvíjel Taekwon-Do
původně jako korejské armádní bojové umění. Prosadilo se i v mnoha
armádách jako boj zblízka). Byl mimo jiné hlavním organizátorem 29. pěchotní
divize (někdy pro své schopnosti též nazývána pěstní divize) v Che Ju,
která se stala špičkou armádního Taekwon-Do. Už v roce 1953 založil tělocvičnu
Oh Do Kwan, kde rozvinul své bojové zkušenosti v nový bojový systém
Taekwon-Do

 

**Zakladatel: **

Gen. Choi Hong Hi se narodil 19. listopadu 1918 v oblasti Hwa Dae Myong
Chun v obci [Kilju]() v Koreji. Když mu bylo 12 let začal
se učit korejské bojové umění Taek Kyon, které používá převážně techniky nohou.
Později, když studoval v Japonsku, se začal učit Karate, ve kterém dosáhl
1. danu za méně než dva roky, následně zintenzivnil  trénink s cílem dosáhnout 2. danu a
začal učit. Během 2. sv. války byl odveden do japonské armády a poslán do Pchjongjangu
(dnes KLDR), kde byl Japonci uvězněn,
protože se angažoval v boji za nezávislost Koreje. Ve vězení cvičil
Karate, aby si udržel fyzickou i psychickou kondici, později učil spoluvězně i
dozorce.

Po 2. světové válce odešel do Soulu a stal se důstojníkem v nové
korejské armádě, pokračoval ve vyučování svého bojového umění
mezi korejskými a americkými vojáky sloužícími v Koreji. Jeho představa o
učení bojových umění byla odlišná od tradičních postupů a tak kombinací technik
Taek Kyon a Karate rozvinul moderní bojové umění Taekwon-Do. V roce 1959
byl gen. Choi jmenován presidentem Korejské asociace Taekwon-Do. 22. března
1966 bylo založeno International Taekwon-Do Federation (ITF). Tímto se začalo
Taekwon-Do šířit po celém světě. Díky tomuto úsilí je dnes možné trénovat
Taekwon-Do v mnoha státech světa.

Gen. Choi Hong Hi zemřel 16. června 2002 v Pchjongjangu v Koreji na
rakovinu.

