---
layout: page
title: Taekwon-Do ITF
tagline: Korejské umění sebeobrany
group: navigation
weight: 5
menu : 
  name : taekwon-do
  title : Úvodem
  parent: true
permalink: /
---
{% include JB/setup %}

Taekwon-Do ITF je jedno z nejmladších bojových umění beze zbraně.
Bylo založeno gen. Choi Hong Hi dne 11. dubna 1955 v Severní Koreji.
Název Taekwon-Do je složen ze tří částí - "tae" znamená kop či práci nohou,
"kwon" symbolizuje údery či bloky rukou a "do" skrývá opravdové umění, jakousi životní cestu.

Taekwon-Do není jen uměním rozvíjejícím pouze fyzické schopnosti a dovednosti, ale jeho prostřednictvím dochází ke zdokonalování myšlení, sebeovládání nebo poznání sebe sama. Využívá principů síly a energie, posiluje pocit soudržnosti a přátelství. Má své sportovní disciplíny:

- sestavy (Tul)
- volný boj (Matsogi)
- přerážecí techniky ve výskoku (T-ki)
- silové přerážení (Wi-rok)
- modelový sparing.

Podobně jako v jiných asijských bojových uměních, platí i v Taekwon-Do přísná pravidla. Výuka je založena na pěti zásadách:

- zdvořilost
- čestnost
- vytrvalost
- sebeovládání
- nezkrotný duch

a také na slibu tyto zásady dodržovat, ctít svého mistra a starší.

Hranice možností cvičení jsou tak široké (3200 technik), že jako jedno z mála bojových umění sebeobrany mohou Taekwon-Do cvičit lidé jakéhokoli věku, a dokonce i zdravotně postižení. V dnešní době je Taekwon-Do rozšířeno po celém světě a věnuje se mu více jak 30 miliónů lidí z více jak 130 zemí světa.

Další informace o [Taekwon-Do (česky)](http://cs.wikipedia.org/wiki/Taekwon-do) nebo [Taekwon-Do (anglicky)](http://en.wikipedia.org/wiki/International_Taekwon-Do_Federation), případně [oficiální web ITF](http://www.tkd-itf.org/).
