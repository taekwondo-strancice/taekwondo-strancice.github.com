---
layout: post
title: Ohlédnutí za EAGLES CUP 2018 - 19 medailí
tagline: 
group : news
categories: [novinky, zavody]
tags : [závody, Taekwon-Do, Cup, 2018]
date: 2018-10-01 06:00:00 CEST
---
{% include JB/setup %}

Nový školní rok začal pro Taekwon-Do ITF Strančice skvěle – ale taky pořádně zostra.
Maďarský Mightyfist Eagles Cup 2018 předposlední zářijový víkend prověřil naši kondici
před blížícím se Evropským pohárem. A taky to, kdo o prázdninách nepolevil v tréninku. Do
Monoru poblíž Budapešti se sjelo na 500 závodníků z 12 evropských zemí včetně 9
reprezentantů naší školy v doprovodu trenérů Petry Bláhové, III. dan, Tomáše Máchy, IV. dan,
Josefa Kubáta IV. dan, Hany Máchové, I. dan a Romana Řeháka, I. dan, který oblékl uniformu
rozhodčích.

Plochu krásné nové haly vyplnilo hned 6 ringů. Poprvé to cinklo už v sobotu ráno- a to hned
dvojnásobně, když Rózka Pačesová a Klárka Klečková vyskákaly ve velké konkurenci dva
bronzy v kategorii speciálních technik. Obě o víc než 10 cm překonaly své maximum a
vykoply do výšky 220 cm! V závěrečných bojích už trochu docházely síly a to je teprve
čekaly další kategorie: „měkké“ silové přerážení na lapu s čidlem, kde Klárka získala skvělé
třetí místo, a tuly, kde Klárka přidala stříbro a Rózka naše první zlato nové sezony!
Mezitím už přišli na řadu i naši kluci, kteří se skvěle prosadili v kategorii sestav: závodník z
Kunic Adam Rojko vybojoval stejně jako Dan Škvor zlato mezi kadety, Vojta Malý pak
stříbro v juniorech.

Finálové boje další juniorské kategorie nejvyšších barevných pásků opět hojně obsadilo TKD
Strančice: David Pačes získal přemožitele až ve finále a na stupně vítězů ho doprovodil
bronzový Adam, který mohl jako přelomový ročník soutěžit i v této vyšší věkové kategorii.
Na tatami se vzápětí postavili i nositelé černých pásů. Trenér Pepa Kubát změřil síly
s několika evropskými šampióny a získal v kategorii tul IV.-VI. dan cenný bronz.
Elegantní a soustředěné tuly pak v sobotní odpoledne vystřídalo dynamické a adrenalinové
matsugi. Naši přišli na řadu až na večer a do ringu šli hodně unavení. Přesto Rózka vybojovala
dvě stříbra, bronz pak přidal ještě Dan Škvor.

Druhý den soutěže začal stejně radostně jako ten první. Samuel Pasler a Dan Chvojka se po
úspěšných postupech potkali v semifinále tulů a po vnitroškolní bitvě přidali do naší již
bohaté sbírky cenných kovů ještě Danovo stříbro a Samův bronz.

Kluci se pak po několika odkladech konečně dočkali taky sportovního boje. Alex Vištal se
nezalekl vyšších soupeřů a odhodlaný útočný styl mu přinesl zasloužený bronz. Stejný kov
pak potěšil taky Davida se Samem, kteří narazili na protřelé závodníky a medaile si opravdu
museli zasloužit. Pochvalu za matsogi si od trenérů vysloužil taky Dan, kterého o medaili po
nelítostném boji připravila neobvyklá přísnost rozhodčího a penalizace za tvrdost.
Vojta se mezitím stihl blýsknout povedeným kopem na dvě desky, kterým sobě i trenérům
dokázal průraznost techniky v kategorii silového přerážení juniorů.

Naše sportovní sezóna 2018/19 tedy začala jako vichřice. Ano, právě ta, která nás potkala na
zpáteční cestě. Ta maďarská naštěstí neshazovala větve a dopravní značky, ale medaile. Nikdo
z našich reprezentantů se tak nevrací s prázdnou, do Strančic jsme přivezli 3 zlaté, 6
štříbrných a 10 bronzových medailí!

Za podporu děkujeme: obci Strančice, Minoda půjčovna sro. a Porta sro.

Teď se naše úsilí zaměří na vrchol sezóny: IX. AETF Evropský pohár v Taekwon-do ITF a
Mezinárodní pohár dětí a kadetů v rumunském Sibiu.

Držte nám palce!

Vaši [trenéři](/treneri)

![Mightyfist Eagles Cup 2018 - Škola Taekwon-Do ITF Strančice - hromadná fotografie]({{ site.url }}/files/img/Eagles-Cup-2018_01.jpg 'Mightyfist Eagles Cup 2018 - Škola Taekwon-Do ITF Strančice - hromadná fotografie')

![Mightyfist Eagles Cup 2018 - Škola Taekwon-Do ITF Strančice - medailisté]({{ site.url }}/files/img/Eagles-Cup-2018_02.jpg 'Mightyfist Eagles Cup 2018 - Škola Taekwon-Do ITF Strančice - medailisté')

![Mightyfist Eagles Cup 2018 - Škola Taekwon-Do ITF Strančice - boj]({{ site.url }}/files/img/Eagles-Cup-2018_03.jpg 'Mightyfist Eagles Cup 2018 - Škola Taekwon-Do ITF Strančice - boj')

![Mightyfist Eagles Cup 2018 - Škola Taekwon-Do ITF Strančice - hromadná fotografie]({{ site.url }}/files/img/Eagles-Cup-2018_04.jpg 'Mightyfist Eagles Cup 2018 - Škola Taekwon-Do ITF Strančice - hromadná fotografie')

[1]: http://taekwondo-strancice.cz/treneri/
