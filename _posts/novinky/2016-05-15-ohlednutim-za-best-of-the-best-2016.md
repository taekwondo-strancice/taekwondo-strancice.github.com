---
layout: post
title: Ohlédnutí za Best of the Best 2016
tagline: 
group : news
categories: [novinky, zavody]
tags : [závody, úspěchy, Best of the Best, 2016]
date: 2016-05-15 15:00:00 CEST
---
{% include JB/setup %}

Škola Taekwon-Do ITF Strančice se již tradičně zúčastnila mezinárodního šampionátu Best of the Best. Letošní 13. ročník s hojnou účastí bojovníků z Rakouska, Slovinska, Slovenska, Běloruska, Maďarska a České republiky měl prověřit naše závodníky před plánovaným Mistrovstvím ČR v Benátkách nad Jizerou a hlavně pak ujasnit nominaci na Holland Cup 2016, kam naše škola odjíždí 17. června.

Jedenáct závodníků, v doprovodu všech čtyř trenérů, statečně bojovalo o medaile v kategoriích tul, matsogi, t-ki a modelový sparing.

Pár dnů před závody skolila nemoc jednoho z pětice závodníků, kteří ladili týmový tul, na poslední chvíli se však povedlo najít za něj plnohodnotnou náhradu a během pátečního večera potrénovat tak kvalitně, že se našemu týmu nakonec podařilo obhájit v této kategorii zlato z minulého ročníku.

Nejúspěšnějším závodníkem naší školy byl junior Samuel Pasler, který získal 4 medaile (1. místo sestavy, 1. místo speciální techniky, 1. místo týmové sestavy, 2. místo boj). Sestřih jeho vystoupení v jednotlivých kategoriích můžete vidět [zde](https://youtu.be/G-Cs-tzU9S8).

Gratulace k zisku medailí patří ale i ostatním závodníkům, jimiž byli Karin Goldmannová, Ivana Klečková, Lucie Trejbalová, Adam Rojko, David Pačes, Kryštof Ostertag, Tomáš Bruckner, Rozálie Pačesová, Jan Fojtík a Daniel Chvojka.

Teď nás čeká květnové Mistrovství ČR a poté ladění formy na víkendovém soustředění před Holland Cupem. Snad si to všichni společně na závodech v Holandsku užijeme! Držte pěsti, Taekwon! 

Vaši [trenéři](/treneri)
