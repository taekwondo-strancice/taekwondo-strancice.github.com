---
layout: post
title: První únorový víkend jsme strávili na soustředění
tagline: Borotín
group : news
categories: [novinky]
tags : ["z dění čkoly", Borotín]
date: 2018-04-01 20:00:00 CEST
---
{% include JB/setup %}

*Z dění školy:*

Leden nového roku rychle uběhl a kromě 10 tréninků v jednom měsíci jsme, my trenéři, připravovali víkendové soustředění. Slibovali jsme zase něco jiného, nového, odlišného od minulých let. A tak hned po prvním dopoledním tréninku a poledním klidu čekala na cvičence nám známá borotínská basketbalová hala, nyní v jiném provedení. Překážková dráha, stojaky nejen na silové přerážení, ale i na speciální techniky (přerážení kopem ve výskoku) a plno stanovišť pro trénink odrazů, výskoku, přesnosti přerážecích technik.
Na chrániče ani nedošlo, byl to čas pro tyto 2 sportovní disciplíny T-ki a Wirok. Byly to hodiny intenzivních nácviků technik kopů ve výskoku, dril přesnosti technik pro silové přerážení. Čas na individuální rady a opravy, předání zkušeností trenérů, a to jak pro trénink, tak pro závody samotné. Analyzovali jsme videa, která závodníkům odhalovala místa, kde se mohou zlepšovat.  
Děti si přeskakování překážek moc užívaly a na své si přišli i dospělí při přerážení desek ve stojanech. Často nešlo pouze o techniku samotnou, ale o vytrvalost, nezkrotného ducha a sebeovládání, tedy o zásady Taekwon-Do!
Za zapůjčení stojanů na přerážení děkujeme prezidentovi České národní Unie Taekwon-Do. 

Fotografie jsou k dispozici [zde][photos].

Těšíme se, až si vše vyzkoušíme na nejbližších závodech!

Vaši [trenéři](/treneri)

[photos]: https://www.facebook.com/media/set/?set=a.1825072607504494.1073741845.203150823030022&type=1&l=bfac981176 "Fotografie"
