---
layout: post
title: Naše škola opět v České televizi
tagline: Adam Rojko
group : news
categories: [novinky, televize]
tags : [televize, úspěchy, Česká televize, Planeta Yó]
date: 2016-04-18 17:40:00 CEST
---
{% include JB/setup %}

Pro Adama Rojka, žáka školy Taekwon-Do ITF Strančice, to byla další zkušenost s natáčením pro Českou televizi. V loňském roce se díky účasti na říčanském Zlatém oříšku probojoval do celorepublikového finále soutěže talentovaných dětí Zlatý oříšek 2015 a v prosinci 2015 natáčel v brněnském studiu ČT. 
Nyní má Adam za sebou natáčení na pražských Kavčích horách. Do studia Adama doprovázeli dva z našich trenérů, Tomáš Mácha a Petra Bláhová. Čekalo je vesmírné studio plné kráterů a planet s příjemnými moderátory Tomášem a Ivanou. Scénář byl připravený. Adam také! Na úvod rozhovor, pak tul (sestava) na jeden záběr, následovaly nácviky technik na lapách. Natočeno. A pak, na úplný závěr, pro režiséra pořadu nabídka, která se neodmítá - přerážení dřevěných desek! Instalace mikrofonu a pak už jen jasný pokyn rejži: “Záznam…ááá AKCE!” Jeden výskok, jedna otočka a obě desky skončily vejpůl. Pak už jen fotka s trenéry ve studiu Planety Yó. Snad se tu ještě někdy objevíme. 

V pořadu Planeta Yó bude Adam k vidění v pondělí 18.dubna 2016: [http://decko.ceskatelevize.cz/planeta-yo](http://decko.ceskatelevize.cz/planeta-yo)

Adamovo vystoupení ze Zlatého oříšku můžete zpětně zhlédnout na [iVysílání ČT](http://www.ceskatelevize.cz/ivysilani/11021988380-zlaty-orisek-2015/).

Vaši [trenéři](/treneri)
