---
layout: post
title:  Únorové soustředění
tagline: 2016
group : news
categories: [novinky, soustredeni]
tags : [soustředění, škola]
date: 2016-03-26 08:00:00 CEST
---
{% include JB/setup %}

Ve Strančicích 20. 3. 2016

Únorové soustředění školy Taekwon-Do ITF Strančice

Škola Taekwon-Do ITF Strančice pořádala ve dnech 27. – 28. 2. 2016 další víkendové soustředění.
Stejně jako loni v červnu jsme vyjeli do jižních Čech, na Táborsko. Čekala nás tam známá tělocvična, příjemná jídelna a okolní příroda v zimním kabátě. Vše, co k podání sportovních výkonů potřebujeme. V počtu 30 lidí jsme vyrazili v sobotu ráno od naší sokolovny, abychom po rychlém rozřazení do pokojů mohli být v 10:00 vzorně nastoupeni na 1.trénink. Věkový rozsah sportovců byl široký, od šestiletých dětí po čtyřicátníky. Soustředění bylo zaměřeno na základní techniky, výuku nových sestav (tulů), nácvik technik pro sportovní zápas, silové přerážení (wirok). Nesměla chybět sebeobrana, kterou pro ty nejstarší trenéři okořenili praktickým nácvikem, kdy se nic netušící taekwondista procházející budovou musel vypořádat s přichystanými nástrahami a zápletkami. 
Sobotní večer zpestřila videa z listopadového turnaje z italského Milána, kde naši závodníci získali mnoho zasloužených medailí. Analýza zápasů a sestav však může zpětně obohatit nejen samotné závodníky, ale motivuje i ostatní sportovce, a tak jsme my trenéři komentovali a hodnotili a radili, abychom podobných výsledků dosáhli i příště, třeba právě na dalších závodech v Holandsku, kam se už nyní chystáme.
Jsme rádi, že si to všichni užili, a to hlavně ti nejmladší, protože pro některé z nich to byl první výlet mimo domov bez rodičů!

Na závěr bychom rádi poděkovali partnerovi Porta s.r.o. a obci Strančice, díky jejichž finanční podpoře můžeme snáze pořádat soustředění.

Už nyní plánujeme další společný víkend a naše první letní týdenní soustředění.

Všem děkujeme a těšíme se na další sportovní zážitky,

Vaši [trenéři](/treneri)
