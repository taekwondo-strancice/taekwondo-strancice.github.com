---
layout: post
title: Drahé kovy z Itálie pro strančické Taekwon-Do
tagline: 2015
group : news
categories: [novinky, závody]
tags : [Top Ten, Italian Open, 2015]
date: 2015-12-15 08:00:00+01:00 CET
---
{% include JB/setup %}

Pro pětici našich závodníků to byla první zahraniční zkušenost - a hned takový úspěch!
Na otevřeném mistrovství Itálie Top Ten Italian Open v Miláně 29. 11. 2015 se postavili
konkurenci téměř 400 závodníků ze 13 zemí. V Taekwon- Do ITF patří tato soutěž mezi důležité sportovní události roku.
Za Strančice nastoupili v kategorii kadetů Karin Goldmannová a Dominik Popelka.
Za juniory pak soutěžili Ivana Klečková, Lucie Trejbalová a Samuel Pasler.
Všichni jsou držiteli medailí z domácích soutěží. V Itálii ale přece jen narazili
na mnohem větší konkurenci. Jen za dopoledne v kategorii tulů (technických sestav)
přesto nasbírali hned čtyři medaile, z toho tři zlaté. Odpoledne nastal čas matsogi (sportovních zápasů)
a naši reprezentanti přidali další tři vzácné kovy. Úspěch výpravy předčil naše očekávání a ukázal,
že závodníci dokázali dobře zhodnotit péči zkušených trenérů Petry Bláhové, Josefa Kubáta,
Tomáše Máchy a Jaroslava Urbánka, kteří (sami bývalí reprezentanti ČR) pro závodníky
připravili speciální sportovní tréninky. Bezmála 1000 km dlouhou cestu tak korunoval úspěch pro české Taekwon-Do a středočeské Strančice. A protože k filozofii tohoto bojového sportu patří také poznávání cizích krajů a kultur, prohlédli jsme si také historická města Řezno, Lindau a samozřejmě úchvatné centrum Milána. I v příštím roce se chystáme na mezinárodní šampionáty v zahraničí a uděláme vše proto, abychom byli stejně úspěšní. Za podporu děkujeme obci Strančice a firmě Porta.

**Výsledky v kostce:**
- Karin Goldmannová: 1. místo sestavy, 1. místo boj
- Dominik Popelka: 1. místo sestavy, 2. místo boj
- Samuel Pasler 1. místo sestavy, 3. místo boj
- Ivana Klečková 3. místo sestavy

Vaši [trenéři](/treneri)
