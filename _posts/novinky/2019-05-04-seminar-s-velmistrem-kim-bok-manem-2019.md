---
layout: post
title: Seminář s velmistrem Kim Bok-Manem
tagline: spoluzakladatel Taekwon-Do
group : news
categories: [novinky]
tags : [seminář, "Kim Bok Man"]
date: 2019-05-04 09:00:00 CEST
---
{% include JB/setup %}

## Ke kořenům Taekwon-Do

O víkendu 4. - 5. 5. 2019 odjeli trenéři školy Taekwon-Do ITF Strančice do Brna na seminář
s velmistrem Kim Bok-Manem, jedním s průkopníků Taekwon-Do a spolupracovníkem
zakladatele Taekwon-Do Gen. Choi Hong Hi.

Seminář pořádal Taekwon-do Club Brno a účastnili se ho taekwondisté z různých národních i
mezinárodních organizací.

Velmistr Kim Bok-Man je veteránem korejské války a jedním z prvních vojenských instruktorů
a členů prvního demo týmu Taekwon-Do, který dnes žije v USA. Spolupracoval na vývoji
bojových technik TKD, a to zejména v počátku, kdy toto bojové umění bylo vyvíjeno pro
korejskou armádu (ROK Army).

Tomu odpovídá i jeho současná výuka – boj se zbraněmi, sebeobrana proti zbraním i boj
holýma rukama, vše co Taekwon-Do jako armádní bojový systém původně rozvíjelo pro
potřeby vojenských jednotek na území dnešní Jižní Koreje.
Jako voják a přímý účastník bojů na Korejském poloostrově má bohaté zkušenosti se
skutečným uplatněním bojových technik a proto je jeho pojetí Taekwon-Do zaměřeno
převážně na praktické použití a nezabývá se soutěžními pravidly a disciplínami.
Mohli jsme si tak vyzkoušet velmistrův koncept sebeobrany proti neozbrojenému i
ozbrojenému útočníkovi, sestavy (tuly) se zbraněmi a také si nechat říci jeho názor na to, jak
dnes cvičíme tuly, protože Kim Bok-Man je spoluautorem několika z nich.
Panu velmistrovi je již 85 let a je ve výborné fyzické i mentální kondici, pořádá semináře po
celém světě a stále sám ukazuje sebeobrany a bojové techniky.
Velmi zajímavé je i zaposlouchat se do jeho zážitků a životního příběhu, který tvoří nedílnou
součást historie korejského umění sebeobrany Taekwon-Do.
Bylo nám potěšením setkat se s jedním z jeho posledních žijících průkopníků.

Tomáš Mácha
Vaši [trenéři](/treneri)

![Fotografie z rozhovoru](/files/img/2019-05-seminar-kim-bok-man.jpg)
