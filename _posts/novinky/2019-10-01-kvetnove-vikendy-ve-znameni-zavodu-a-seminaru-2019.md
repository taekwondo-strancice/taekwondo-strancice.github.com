---
layout: post
title: Všechny květnové víkendy byly ve znamení závodů a seminářů
tagline: 2019
group : news
categories: [novinky]
tags : [ohlednutí, 2019]
date: 2019-10-01 18:00:00+01:00 CEST
document: "https://www.facebook.com/pg/taekwondo.strancice/photos/"
---
{% include JB/setup %}

Vrchol sezóny, Mistrovství světa v Taekwon-Do ITF, o kterém jsme psali v minulém čísle, je už za námi. Ale i v květnu bojovali naši závodníci o medaile na turnajích s mezinárodní účastí.

První květnový víkend nejprve všichni trenéři školy Taekwon-Do ITF Strančice odjeli do Brna na seminář s velmistrem Kim Bok-Manem, jedním z průkopníků Taekwon-Do a spolupracovníkem generála Choi Hong Hi, zakladatele Taekwon-Do.

Druhý víkend nás už čekaly závody, a to MČR v Benátkách nad Jizerou, kde soutěžilo hned 19 strančických bojovníků pod vedením všech čtyř trenérů  - Jaroslava Urbánka, Tomáše Máchy, Petry Bláhové a Josefa Kubáta. Výsledky jsme měli výborné. Musíme zmínit hlavně formu Rózky Pačesové, která se stala se 4 zlatými medailemi nejúspěšnější žákyní ČR. Také s výkony ostatních jsme byli spokojeni, a tak se nám pomalu formoval tým, se kterým jsme měli vyjet do zahraničí na Holland Cup.

Třetí sobotu v měsíci pak přišlo další klání - zúčastnili jsme se turnaje Best of the Best v Říčanech. S týmem nemohli být naši dva reprezentanti Alex Vištal a David Pačes, které vzal trenér Josef Kubát na zkušenou do Maďarska, kde se konal světový pohár WAKO v kickboxu. Ze Říčan jsme si přivezli 29 medailí a kluci v Budapešti vybojovali 4 medaile - Alex zlato a bronz z Pointfightingu a stříbro z Lightcontactu, David bronz z Lightcontactu.

A konečně tu byl poslední květnový víkend a s ním Holland Cup. Turnaje jsme se zúčastnili již v roce 2016. Letos se slavilo jeho 10. výročí a byla to událost, na kterou jsme nominovali 5 závodníků, kteří potvrdili svou kvalitu a přivezli tyto medaile:

- Adam Rojko: zlato  - sestavy, zlato  - boj
- Rozálie Pačesová: zlato -  sestavy, stříbro  - boj
- Klára Klečková: zlato - sestavy
- Alex Vištal: bronz  - modelový sparring, bronz - boj
- David Pačes: bronz - modelový sparring

Kromě vynikajících výsledků, kterými jsme se zařadili na 12.místo z 53 zúčastněných klubů (a na 4.místo z 16 států), jsme přivezli i další cenné zkušenosti. Děkujeme za podporu kamarádům a rodičům, kteří nám vždy na závodech drží pěsti, a také partnerům školy (Porta s.r.o., obec Strančice, Minoda půjčovna s.r.o.), díky kterým do zahraničí můžeme vyjet.

<a href="{{ page.document }}" title="foto 1 - 04.5.19_Seminář - velmistr Kim Bok Man s trenéry TKD Strančice">
  <img src="/files/img/2019-5-4_Seminar-Kim-Bok-Man.JPG" alt="[foto 1 - 04.5.19_Seminář - velmistr Kim Bok Man s trenéry TKD Strančice]">
</a>
<a href="{{ page.document }}" title="foto 2 - 11.5.19_Rózka Pačesová - nejúspěšnější žákyně MČR 2019">
  <img src="/files/img/2019-5-11_Rozka-nejuspesnejsi-zakyne-MCR-2019.jpg" alt="[foto 2 - 11.5.19_Rózka Pačesová - nejúspěšnější žákyně MČR 2019]">
</a>
<a href="{{ page.document }}" title="foto 3 - 18.5.19_Best of the Best, Dan Škvor se svými trenéry">
  <img src="/files/img/2019-5-18_Best_of_the_Best_Dan_Skvor.JPG" alt="[foto 3 - 18.5.19_Best of the Best, Dan Škvor se svými trenéry]">
</a>
<a href="{{ page.document }}" title="foto 4 - 25.5.19_Holland Cup 2019 _ tým s trenéry Tomášem Máchou, Petrou Bláhovou, Hanou Máchovou">
  <img src="/files/img/2019-5-25_Holland-Cup-2019.jpg" alt="[foto 4 - 25.5.19_Holland Cup 2019 _ tým s trenéry Tomášem Máchou, Petrou Bláhovou, Hanou Máchovou]">
</a>


Vaši [trenéři][1]

[1]: http://taekwondo-strancice.cz/treneri/


