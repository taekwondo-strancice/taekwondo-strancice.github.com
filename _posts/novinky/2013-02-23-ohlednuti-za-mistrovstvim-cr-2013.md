---
layout: post
title: Ohlédnutí za Mistrovstvím ČR 2013
tagline: v Benátkách nad jizerou
group : news
categories: [novinky]
tags : [závody]
date: 2013-02-23 20:00:00 CET
---
{% include JB/setup %}

Taekwon-Do je korejské bojové umění sebeobrany, které se v České republice
těší stále větší oblibě. Své příznivce si našlo i ve Strančicích. Škola Taekwon-Do
ITF Strančice oslavila loni v prosinci významné výročí. Již desátým rokem cvičíme
v místní sokolovně, naši žáci zde skládají zkoušky na vyšší technické stupně,
připravují se na závody, pilují techniku úderů a kopů a procvičují sebeobranu.
Sokolovna ve Strančicích je i místem konání Vánočního poháru. Tradice této soutěže
začala před dvěma lety.

Účastníme se i závodů na celorepublikové úrovni. Dne 16.2.2013 se konalo [Mistrovství České republiky](/novinky/zavody/mcr-2013/) v Taekwon-Do ITF v Benátkách nad Jizerou, které pořádala [Česká národní unie Taekwon-Do](http://www.taekwondounie.estranky.cz/ "Česká národní unie Taekwon-Do"). Strančice zde reprezentoval početný tým závodníků pod vedením trenérů Josefa Kubáta, Petry Výchopeň Bláhové a Jaroslava Urbánka.

Škola Taekwon-Do Strančice přihlásila do soutěže jak jednotlivce, kteří soutěžili
v kategoriích sestavy, volný boj, speciální přerážecí techniky (přerážení ve výskoku)
a silové přerážení, tak i dva týmy do kategorie sestavy. Vedle nováčků se do bojů o
medaile zapojili i trenéři. Velkou podporu jsme cítili také ze strany rodičů.
Výsledky se dostavily a reprezentanti školy se tak mohou pyšnit několika tituly
Mistrů České republiky a sbírkou mnoha stříbrných a bronzových medailí. Zdůraznit
bychom měli především úspěch v kategorii sestav týmů - nejen, že náš tým dokázal
obhájit zlatou medaili z předchozího mistrovství, ale úspěch slavil i druhý přihlášený
strančický tým, který získal v této kategorii stříbro. Skvělý výkon předvedl Tomáš
Mácha, držitel III. Danu, který se v kategorii silového přerážení stal Mistrem ČR.
Pochvala směřuje i nejúspěšnějšímu juniorovi Pavlovi Barhoňovi a nejúspěšnější
seniorce těchto závodů Monice Horákové.

Škola Taekwon-Do ITF Strančice patřila k těm nejúspěšnějším, a to v konkurenci
oddílů z celé České republiky, za což patří poděkování nejen všem závodníkům a
trenérům, ale i rodičům a partnerům naší školy.

[Petra Bláhová](/kontakt/#predseda)