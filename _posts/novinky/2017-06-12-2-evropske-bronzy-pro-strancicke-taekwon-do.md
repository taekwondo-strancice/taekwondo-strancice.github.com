---
layout: post
title: 2 evropské bronzy pro strančické Taekwon-Do
tagline: evropský pohár
group : news
categories: [novinky]
tags : [závody, evropský pohár, lublin, polsko, 2017]
date: 2017-06-11 22:00:00 CEST
---
{% include JB/setup %}

Druhý červnový víkend hostil polský Lublin 8. Evropský pohár a Mezinárodní pohár dětí a kadetů v Taekwon-Do ITF. Obou soutěží se zúčastnilo 749 závodníků (včetně národních reprezentantů) z 22 zemí.
Strančická škola Taekwon- Do, která již dříve získala cenné mezinárodní úspěchy, vyslala do boje o medaile 5 závodníků – Rozálii Pačesovou, Adama Rojka, Davida Pačesa, Daniela Chvojku a Tomáše Máchu.
Rózka ve velké konkurenci  32 závodnic skončila těsně pod stupni vítězů na 5-8místě. Stejné umístění si z Polska přivezl také Dan v kategorii matsogi a Tomáš ze soutěže v tulech, kde změřil síly se závodníky nejvyšších technických stupňů. Zvláště nás potěšilo, že i na celoevropské úrovni vystoupali naši sportovci až na stupně vítězů. Kadet Adam a junior David získali po udatném boji v ringu bronzové medaile.
Těsně před odjezdem do Polska se přitom odehrávaly dramatické chvíle: Zranění vyřadilo nominovaného Samuela Paslera, David, Tomáš i Dan se potýkali s nemocí a Rózka tak tak stihla zahojit zranění z atletické dráhy.

Nakonec se závody vydařily a kromě cenných kovů si přivážíme spoustu inspirace a elánu do dalších tréninků.

Za podporu této organizačně i finančně náročné akce děkujeme společnosti Porta s.r.o. a obci Strančice.

Vaši [trenéři](/treneri)
