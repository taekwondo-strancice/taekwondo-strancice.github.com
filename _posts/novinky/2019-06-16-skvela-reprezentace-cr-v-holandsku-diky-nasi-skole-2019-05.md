---
layout: post
title: Skvělá reprezentace ČR v Holandsku
tagline: 2019
group : news
categories: [clanky]
tags : [ohlednutí, 2019]
date: 2019-06-16 18:00:00+01:00 CEST
document: "https://www.facebook.com/pg/taekwondo.strancice/photos/"
---

{% include JB/setup %}

„Jsou to nejkrásnější medaile, jaké jsme kdy získaly!“ prohlásily naše závodnice Rózka s Klárkou, když se každé na krku zhoupla ohromná zlatá plaketa vyobrazující snad všechno, na co jsme se
v Holandsku těšili: tulipány, dřeváky, pitoreskní domky a dokonce i malou vykukující krávu. Nejvíce si ale ceníme zlaté barvy, která naši výpravu na desátém výročí Holland Cupu ozdobila hned čtyřikrát. K tomu přibylo jedno stříbro a dvojí bronz.

Osmičlenná výprava ve složení žákyně Rozálie Pačesové, juniorů Adama Rojka, Alexe Vištala, Davida Pačesa a Kláry Klečkové a koučů Tomáše Máchy (IV.dan), Petry Bláhové (III.dan) a Hany Máchové (I.dan) se tak postarala o malou senzaci, když po sobotním klání držitelů vyšších technických stupňů zaujala Česká republika 3. místo z 16 účastnických států, a to hned po Nizozemsku s několika stovkami závodníků a po Britech, kterých přijelo více než 50. Po nedělních soubojích začátečníků, kterých už jsme se neúčastnili, se před Čechy v pořadí národů vklínila ještě německá výprava, ale to už měli naši sportovci jiné starosti. Koupali si kotníky v Severním moři, prošli si malebná zákoutí hostitelského Delftu a ochutnali místní speciality. A pak už nastal čas na devítihodinou cestu domů a trávení dojmů z velké mezinárodní soutěže, kde si naši junioři David s Alexem poprvé vyzkoušeli v zahraniční konkurenci modelový sparing a kde Adam, dosud úspěšný sběratel medailí v technických sestavách (tulech), poprvé zakusil vítězství také ve sportovním boji.

Tímto děkujeme půjčovně Minoda s.r.o. za půjčení auta, dále našim sponzorům Portě s.r.o., obci Strančice a všem, kteří doma drželi palce a fandili na dálku. Už se těšíme na další soutěže a společné sportovní tréninky. 

Výsledky Taekwon-Do ITF Strančice – Holland Cup 2019, Delft 25.-26.5.2019

- Adam Rojko: zlato tul, zlato boj
- Rozálie Pačesová: zlato tul, stříbro boj
- Klára Klečková: zlato tul Alexej Vištal: bronz modelový sparring, bronz boj
- David Pačes: bronz modelový sparring

<a href="{{ page.document }}" title="">
  <img src="/files/img/HollandCup-modelovy_sparring.JPG" alt="[Holland Cup, 2019]">
</a>

<a href="{{ page.document }}" title="">
  <img src="/files/img/HollandCup-skolaTKDStranc_ice.jpg" alt="[Holland Cup, 2019]">
</a>

<a href="{{ page.document }}" title="">
  <img src="/files/img/HollandCup-Adamvbojiozlato.JPG" alt="[Holland Cup, 2019]">
</a>

<a href="{{ page.document }}" title="">
  <img src="/files/img/HollandCup-Adama2zlata.JPG" alt="[Holland Cup, 2019]">
</a>

<a href="{{ page.document }}" title="">
  <img src="/files/img/HollandCup-sourozenciDavidaRozka.JPG" alt="[Holland Cup, 2019]">
</a>

<a href="{{ page.document }}" title="">
  <img src="/files/img/HollandCup-Klarkasezlatemzatul.jpg" alt="[Holland Cup, 2019]">
</a>

<a href="{{ page.document }}" title="">
  <img src="/files/img/HollandCup-Alexboj.JPG" alt="[Holland Cup, 2019]">
</a>

<a href="{{ page.document }}" title="">
  <img src="/files/img/_HollandCup-Rozkaajeji_str_i_brozboje.JPG" alt="[Holland Cup, 2019]">
</a>

Vaši [trenéři][1]

[1]: http://taekwondo-strancice.cz/treneri/


